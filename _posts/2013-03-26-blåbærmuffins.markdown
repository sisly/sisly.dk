---
layout: post
title: "Blåbærmuffins"
date: 2013-03-26
categories: ['Kage', 'Frugt & bær', 'Muffins']
ingredienser: ['Blåbær', 'Vanilje']
images:
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125931
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125932
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125935
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125933
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125936
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125934
---

### Ingredienser til 12 muffins
-   2 æg 
-   140 g rørsukker 
-   120 g blødt smør 
-   Kornene af ½ stang vanilje eller 2 tsk. vaniljesukker 
-   170 g hvedemel 
-   2 tsk. bagepulver 
-   1/2 tsk. salt 
-   1 dl mælk 
-   120 g blåbær - friske eller frosne 
-   1 tsk. sukker

### Fremgangsmåde
Pisk æg, sukker og smør til en let og luftig masse. Den må gerne have klumper - de skal nok blive rørt ud senere. Tag 1 tsk. rørsukker fra og hæld den ud på et skærebræt. Skrab vaniljekornene ud og vend dem rundt i sukkeret med en kniv. På denne måde sikre du, at kornene bliver skilt ad og ikke ligger i én stor klump i dejen. Kom det i dejen og rør igen.  

Bland hvedemel, bagepulver og salt. Hæld det i ægge-smør massen. Rør det hele grundigt sammen. Tilsæt til sidst mælken. Rør til en cremet dej.

Vend forsigtigt blåbærrene i dejen så de ikke går for meget i stykker eller farver dejen helt lilla. 

Fyld dejen i muffinforme. Fyld formene 2/3 op, så der er plads til, at de kan hæve. Drys lidt rørsukker på toppen - så bliver de ekstra sprøde.

Bag midt i ovnen ved 190%deg; i ca. 25-27 minutter. Stik i en af dem med en kødnål, tandstik eller spids kniv for at tjekke, om de er færdige. Hvis der sidder dej på, skal de have længere tid i ovnen. Lad dem afkøl på en bagerist. 
