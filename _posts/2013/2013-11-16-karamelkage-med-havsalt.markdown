---
layout: post
title: "Karamelkage med havsalt"
date: 2013-11-16 -0100
categories: ['Kage', 'Dessert']
ingredienser: ['Kondenseret mælk', 'Brun farin', 'Kakao']
images:
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126112
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126120
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126111
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126115
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126116
---

### Ingredienser til fad på ca. 30x30 cm
#### Dej:
-   4 æg
-   6 dl sukker
-   1½ tsk. vaniljesukker
-   175 g smør
-   3 dl hvedemel
-   8 spsk. kakao
-   ½ tsk. bagepulver

#### Karamelfyld:
-   1 ds. kondenseret mælk
-   80 g smør
-   80 g brun farin
-   1 tsk. middelhavssalt

### Fremgangsmåde
Smelt smørret til dejen. Rør de øvrige ingredienser sammen og hæld smørret i under omrøring.

Smør fadet grundigt. Kom 2/3 af dejen i fadet. Bag kagen ca. 30 minutter ved 175&deg;. Den skal have fået lidt overflade, så den ikke falder sammen, når karamelmassen hældes over.

Mens kagen bager kommes alle ingredienserne til fyldet i en gryde. Varm under omrøring karamelblandingen op til kogepunktet. Skru ned til lav varme og lade det stå på varmen 15-20 minutter. Rør jævnligt, da karamelmassen ellers brænder på. Blandingen er klar, når alt sukkeret er opløst og karamellen er blevet tyk og lysebrun.

Hæld karamellen over kagen og fordel fyldet jævne. Stik med en gaffel rundt omkring, så fyldet løber ned i kagen. Prik ikke helt ned til bunden, da karamellen så kan brænde på. Fordel det sidste af dejen på kagen.

Bag kagen færdig i ca. 40 minutter, til kagen er fast og der ikke hænger dej på, hvis man stikker en kødnål i. Der vil naturligvis hænge karamel fast.

Lad kagen køle helt af, før den spises. Stil den evt. i køleskabet.

Server evt. en god vaniljeis og noget bærkompot til kagen.


