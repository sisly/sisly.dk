---
layout: post
title: "Lagkage med jordbær og hvid chokolade"
date: 2013-10-06 -0100
categories: ['Fødselsdag', 'Lagkage', 'Kage']
ingredienser: ['Jordbær', 'Hvid chokolade', 'Fløde']
images:
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126084
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126088
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126090
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126092
---

### Ingredienser til lagkage med 2 lag
#### Jordbærskum
-  150 g frosne jordbær
-  75 g sukker
-  ½ dl. vand
-  Maizena 
-  ½ stang vanille
-  150 ml fløde

#### Hvid chokoladecreme
-  350 ml piskefløde
-  175 g hvid chokolade 

3 Choko-lagkagebunde

### Fremgangsmåde
Hak chokoladen og kom stykkerne i en gryde sammen med fløde. Bring det i kog ved meget svag varme. Så snart chokoladen er smeltet og rørt godt ud i fløden, tages gryden af blusset. 

Sæt den i køleskabet natten over, eller mindst 5 timer. Cremen skal være iskold, ellers kan den ikke piskes. Du må ikke lægge låg på, da kondensvandet vil ødelægge cremen. Hvis du VIL have låg på, kan du i stedet lægge folie ned over cremen, så det rører overfladen, således der ikke er luft imellem. 

Tø jordbærrene op og varm dem i en lille gryde med sukker, vanilje og vand. Blend med en stavblender, når alle bærrene er tøet op. Jævn grøden med maizena. Det skal være en rimelig tyk grød. Smag den til. Måske skal mere sukker eller vanilje i. 

Lad det køle af i køleskabet natten over, eller mindst 8 timer. 

Næste morgen tages chokoladecremen ud af køleskabet og røres rundt med en ske så eventuel bundfældet chokolade løsner sig. Pisk cremen stiv på lav hastighed. Den bliver ligesom flødeskum. Stop så snart den er færdig, da den skiller, hvis den overpiskes. 

Pisk 150 ml fløde meget stiv og vend jordbærgrøden i. 

Læg lagkagen sammen. Først en bund, så chokoladecreme, endnu en bund, jordbærbærskum og afslut med en bund. 

Lagkagen skal helst stå i køleskabet i mindst 5 timer og trække. Den kan også lægges sammen aftenen før og pyntes næste morgen. Pynt med det, du lyster.  
