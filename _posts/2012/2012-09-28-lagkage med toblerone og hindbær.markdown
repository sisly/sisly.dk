---
layout: post
title: "Lagkage med toblerone og hindbær"
date: 2012-09-28 -0100
categories: ['Lagkage', 'Fødselsdag', 'Frugt & bær', 'Kage']
ingredienser: ['Toblerone', 'Hindbær', 'Fløde']
images:
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125861
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125860
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125863
    - https%3A%2F%2Fonedrive.live.com%2Fdownload%3Fresid%3D642D8920DB2784EE!125866
---

### Ingredienser til lagkage med 2 lag
####Tobleronecreme
-  350 ml piskefløde
-  175 g Toblerone, den gule

####Hindbærskum:
-  150 g frosne hindbær
-  75 g sukker
-  ½ dl. vand
-  Maizena 
-  1 tsk. vanilje

-  150 ml fløde

-  3 Choko-lagkagebunde


### Fremgangsmåde
Hak tobleronen og kom  det i en lille gryde sammen med fløde. Bring det i kog ved meget svag varme. Så snart chokoladen er smeltet og rørt godt ud i fløden tages gryden af blusset. Sæt den i køleskabet natten over, eller mindst 5 timer. Cremen skal være helt kold, ellers kan den ikke piskes. Der må ikke lægges låg på, da kondensvandet vil ødelægge cremen. Hvis du VIL have låg på, kan du i stedet lægge folie ned over cremen, så det rører overfladen, således der ikke er luft imellem.

Tø hindbærrene op i en lille gryde med sukker, vanilje og vand, så det bliver en tyk grød. Jævn grøden med maizena. Det skal være en rimelig tyk grød. Smag det til. Måske skal mere sukker eller vanilje i. Lad det køle af i køleskabet natten over.

Næste morgen tages chokoladecremen ud af køleskabet og røres rundt med en ske så eventuel bundfældet chokolade løsner sig. Pisk cremen stiv på lav hastighed. Den bliver ligesom flødeskum. Pas på ikke at overpiske, da den så skiller.

Pisk fløden til hindbærgrøden meget stiv og vend den forsigtigt i.

Læg lagkagen sammen. Først en bund, så tobleronecreme, endnu en bund, hindbærcreme og afslut med en bund. Pynt med det du lyster. Lagkagen skal helst stå i køleskabet i mindst 5 timer og trække.

Den kan også lægges sammen aftenen før og pyntes næste morgen.



