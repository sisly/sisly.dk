---
layout: post
title: "Roulade med friske jordbær"
date: 2012-06-09
categories: ['Kage', 'Frugt & Bær']
ingredienser: ['Jordbær', 'Fløde']
images:
    - https%3A%2F%2Fonedrive.live.com%2Fdownload%3Fresid%3D642D8920DB2784EE!127938
    - https%3A%2F%2Fonedrive.live.com%2Fdownload%3Fresid%3D642D8920DB2784EE!127950
    - https%3A%2F%2Fonedrive.live.com%2Fdownload%3Fresid%3D642D8920DB2784EE!127952
    - https%3A%2F%2Fonedrive.live.com%2Fdownload%3Fresid%3D642D8920DB2784EE!126349
---

### Ingredienser
#### Dej
-   3 æg
-   2 dl sukker
-   1½ tsk. vaniljesukker
-   2 dl mel
-   1½ tsk. bagepulver
-   2 spsk. kogende vand

#### Fyld
-   3 dl fløde
-   250 g friske jordbær

### Fremgangsmåde
Sukker, æg og vaniljesukker piskes hvidt og luftigt. Mel og bagepulver blandes og vendes i æggeblanding sammen med de 2 spsk. kogende vand.

Læg bagepapir på en bageplade og hæld dejen ud herpå. ”Smør” dejen ud så det kommer godt ud til kanterne. Bag ved 250&deg; i 5 min.

Vask jordbærrene og skær dem i kvarte. Pisk fløden stiv og vend forsigtigt jordbærstykkerne i.

Drys et stykke bagepapir, med det du lyster: Sukker, mandler eller andet, så den ikke hænger i, når den skal rulles. Det vil samtidig fungerer som pynt på rouladen. Skær enderne pæne på de korte leder. Læg den lune, bagte bund over og træk herefter bagepapiret af bagsiden. Lad den køle lidt af inden fyldet smøres på, og rouladen rulles sammen. Den skal helst rulles mens den er lidt lun, ellers kan dejen risikere at flække. Rul sammen på den lange led.
